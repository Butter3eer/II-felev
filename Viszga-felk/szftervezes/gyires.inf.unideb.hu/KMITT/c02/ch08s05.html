<html>
<!-- Mirrored from gyires.inf.unideb.hu/KMITT/c02/ch08s05.html by HTTrack Website Copier/3.x [XR&CO'2014], Fri, 27 Jan 2023 20:33:51 GMT -->
<head>
      <meta http-equiv="Content-Type" content="text/html; charset=ISO-8859-1">
   <title>8.5. A használati eset modell helye a fejlesztési folyamatban</title><link rel="stylesheet" href="style.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Szoftverfejlesztés"><link rel="up" href="ch08.html" title="8. fejezet - A használati eset modell"><link rel="prev" href="ch08s04.html" title="8.4. Használati eset modell készítése"><link rel="next" href="ch08s06.html" title="8.6. Ellen&#337;rz&#337; kérdések"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">8.5. 
            
            A használati eset modell helye a fejlesztési
            folyamatban</th></tr><tr><td width="20%" align="left"><a accesskey="p" href="ch08s04.html">El&#337;z&#337;</a>&nbsp;</td><th width="60%" align="center">8. fejezet - A használati eset modell</th><td width="20%" align="right">&nbsp;<a accesskey="n" href="ch08s06.html">Következ&#337;</a></td></tr></table><hr></div><div class="sect1" title="8.5. A használati eset modell helye a fejlesztési folyamatban"><div class="titlepage"><div><div><h2 class="title" style="clear: both"><a name="d0e3349"></a>8.5. 
            
            <a name="__RefHeading__93_120998265"></a>A használati eset modell helye a fejlesztési
            folyamatban</h2></div></div></div><p>A használati eset modell elkészítése a fejlesztés korai szakaszában, a funkcionális
            követelmények feltárása során elkezd&#337;dhet. Az analízis fázis során az aktorok és a
            használati esetek rövid leírása egészíti ki a diagramokat.</p><p>Gyakran hasznos lehet els&#337; lépésként az úgynevezett kontextus diagram (context
            diagramm) elkészítése, amelyben a teljes rendszer egy használati esetként modellezzük.
            Ez a megközelítés segíthet feltérképezni a modellezend&#337; rendszer és a külvilág
            kapcsolatait, az aktorok körét. Az alapszabálytól való eltérésként ilyen diagramok
            esetén megengedett az aktorok közötti asszociációk jelölése is, ha az segíti az aktorok
            közötti viszonyok megértését.</p><p>A 8-15. ábra diagramja egy kisbolti rendszer funkcionalitásainak csak egy részét (a
            pénztári modult) fedi le. A teljes rendszer kontextus diagramja további aktorokat fedhet
            fel, például az alábbiak szerint:</p><p></p><div class="figure"><a name="d0e3361"></a><p class="title"><b>8.11. ábra - A kisbolti rendszer kontextus diagramja</b></p><div class="figure-contents"><div align="center"><img src="images/image38.jpg" align="middle" alt="A kisbolti rendszer kontextus diagramja"></div></div></div><br class="figure-break"><p>A fenti ábrán látható asszociáció a boltvezet&#337; és könyvel&#337; között nyilvánvalóan
            rendszeren kívüli kapcsolat. Felhívja azonban a figyelmet arra, hogy a két aktornak
            együtt kell m&#369;ködnie bizonyos üzleti folyamatok végrehajtása során. Az együttm&#369;ködést a
            rendszernek biztosítania kell, például a könyvel&#337; kérésére a boltvezet&#337;nek bizonyos
            adatokat kell szolgáltatnia, és ezeket az adatokat a nyilvántartó rendszernek el&#337; kell
            tudnia állítani.</p><p>Ha a legfontosabbnak ítélt használati eseteket összegy&#369;jtöttük, érdemes az
            összetartozó funkcionalitásokat alrendszerekbe rendezni. Az UML alrendszer vagy csomag
            diagramja nyújt erre lehet&#337;séget. Ezt a modell megjelenést használati eset leltárnak
            nevezzük.</p><p>A kisbolti rendszer használati eset leltárának egy induló változata lehet például az
            alábbi:</p><p></p><div class="figure"><a name="d0e3372"></a><p class="title"><b>8.12. ábra - A kisbolti rendszer funkció leltár diagramja</b></p><div class="figure-contents"><div align="center"><img src="images/image39.jpg" align="middle" alt="A kisbolti rendszer funkció leltár diagramja"></div></div></div><br class="figure-break"><p>A fenti funkcióleltár elemzése során az alrendszerek közötti kapcsolatokat tárhatjuk
            fel, vagy akár új alrendszer(ek) szükségességére is rájöhetünk. A fenti ábrán például
            észrevehetjük, hogy a &#8222;Raktárkészlet módosítása&#8221; használati eset két alrendszerben is
            el&#337;fordul. Ez arra utal, hogy ebben az esetben célszer&#369; meggondolni, hogy egy új
            alrendszert (&#8222;Készlet kezelés&#8221;) alakítsunk ki az ismétl&#337;d&#337; funkcionalitások
            összefogására.</p><p>Az alrendszerek kialakítása az analízis fázisból a tervezés fázisba való átmenetet
            jelenti.</p><p>Szintén a tervezési fázis felé haladunk akkor, amikor a használati esetek részleteit
            dolgozzunk ki. Ez az el&#337;z&#337; pontban vázolt részletesebb dokumentációk kidolgozását, a
            forgatókönyvek kialakítását jelenti. Ha szükséges, ezeket a forgatókönyveket viselkedés
            diagramok segítségével (legtöbbször aktivitás és/vagy szekvencia diagramok
            alkalmazásával) pontosíthatjuk.</p><p>Az analízis fázis során kialakított használati eset modell a rendszer felhasználói
            nézetét reprezentálja. A forgatókönyvekkel kiegészített modell már a dinamikus nézet
            részét képezi. A használati eset modell tehát a fejlesztés során folyamatosan b&#337;vül,
            egyre pontosabbá válik.</p><p>A használati eset modell megalkotása és részletezése tehát els&#337;sorban az analízis és
            a tervezési fázis eszköze.</p><p>Ha a használati esetekhez prioritást is rendelünk, az a fejlesztési munka
            ütemezéséhez adhat hasznos információkat.</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch08s04.html">El&#337;z&#337;</a>&nbsp;</td><td width="20%" align="center"><a accesskey="u" href="ch08.html">Fel</a></td><td width="40%" align="right">&nbsp;<a accesskey="n" href="ch08s06.html">Következ&#337;</a></td></tr><tr><td width="40%" align="left" valign="top">8.4. 
            
            Használati eset modell készítése&nbsp;</td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top">&nbsp;8.6. 
            
            Ellen&#337;rz&#337; kérdések</td></tr></table></div></body>
<!-- Mirrored from gyires.inf.unideb.hu/KMITT/c02/ch08s05.html by HTTrack Website Copier/3.x [XR&CO'2014], Fri, 27 Jan 2023 20:33:52 GMT -->
</html>