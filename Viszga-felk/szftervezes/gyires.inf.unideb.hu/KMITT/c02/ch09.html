<html>
<!-- Mirrored from gyires.inf.unideb.hu/KMITT/c02/ch09.html by HTTrack Website Copier/3.x [XR&CO'2014], Fri, 27 Jan 2023 20:33:52 GMT -->
<head>
      <meta http-equiv="Content-Type" content="text/html; charset=ISO-8859-1">
   <title>9. fejezet - Strukturális diagramok</title><link rel="stylesheet" href="style.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Szoftverfejlesztés"><link rel="up" href="index.html" title="Szoftverfejlesztés"><link rel="prev" href="ch08s06.html" title="8.6. Ellen&#337;rz&#337; kérdések"><link rel="next" href="ch09s02.html" title="9.2. A csomag diagram"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">9. fejezet - Strukturális diagramok</th></tr><tr><td width="20%" align="left"><a accesskey="p" href="ch08s06.html">El&#337;z&#337;</a>&nbsp;</td><th width="60%" align="center">&nbsp;</th><td width="20%" align="right">&nbsp;<a accesskey="n" href="ch09s02.html">Következ&#337;</a></td></tr></table><hr></div><div class="chapter" title="9. fejezet - Strukturális diagramok"><div class="titlepage"><div><div><h2 class="title"><a name="d0e3439"></a>9. fejezet - Strukturális diagramok</h2></div></div></div><p>A követelmények összegy&#369;jtése után a modellezés második fontos lépése a rendszer
         statikus nézetének megalkotása. Ennek során felderítjük, hogy a rendszer milyen
         részegységekb&#337;l, architekturális elemekb&#337;l áll. Az UML strukturális diagramjai a statikus
         nézet dokumentálására adnak eszközöket. Ez a fejezet a legfontosabb, leggyakrabban használt
         diagram típusokat tartalmazza.</p><div class="sect1" title="9.1. Az osztálydiagram"><div class="titlepage"><div><div><h2 class="title" style="clear: both"><a name="d0e3444"></a>9.1. 
            
            <a name="__RefHeading__99_120998265"></a>Az osztálydiagram</h2></div></div></div><p>Az osztálydiagram az UML egyik legtöbbet használt diagram típusa.</p><p>Ebben az alpontban összefoglaljuk az osztálydiagramok elemeire vonatkozó szabályokat,
            de nem foglalkozunk az egyes elemek felhasználási módjaival. Az ismertetés nem teljes.
            Az egyszer&#369;sítés kedvéért és a terjedelmi korlátok miatt néhány &#8211; a tapasztalatok
            szerint ritkábban használt &#8211; elemet nem tárgyalunk. Az osztálydiagramnak a modellezés
            egyes fázisaiban betöltött szerepét a következ&#337; fejezetekben tárgyaljuk.</p><p>Az osztálydiagram osztályokat és azok kapcsolatait ábrázolja. Az &#8222;osztály&#8221; fogalma az
            objektum orientált programozásból már ismer&#337;s, ezért fontos hangsúlyozni, hogy az UML
            osztály fogalma nem teljesen azonos a programozási nyelvekb&#337;l megismerttel, attól
            általánosabb értelemben használjuk.</p><p>Az UML terminológiájában az osztály a rendszer valamely statikus, strukturális
            összetev&#337;je. Az analízis modell felállítása során az osztály a problématér (alkalmazási
            szakterület) fogalmait reprezentálja. Ugyanakkor &#8211; a programozási nyelvekhez
            szemléletéhez hasonlóan - tekinthet&#337; absztrakt típusként is, amelynek vannak adatokkal
            leírható tulajdonságai (attribútumai) és viselkedési mintái (operációi). Ez az
            értelmezése a tervezési és az implementációs modell elkészítése során válik
            hangsúlyosabbá.</p><p>Az UML osztály által modellezett rendszer elemek kiterjedése is eltér&#337; a programozási
            nyelvek osztályaitól: a modell részletezettségének szintjét&#337;l függ&#337;en akár egy egész
            alrendszer is lehet, mert határait nem (feltétlenül) implementációs szempontok
            határozzák meg.</p><p>AZ UML osztályait különböz&#337; absztrakciós szinteken is megfogalmazhatjuk. Az egyes
            fejlesztési fázisok különböz&#337; megközelítést tesznek szükségessé, ennek megfelel&#337;en
            különböztethetjük meg az alábbi absztrakciós szinteket.</p><div class="orderedlist"><ol class="orderedlist" type="1"><li class="listitem"><p>Analízis, elemzés. Ezen a szinten az osztályok az alkalmazási szakterület
                  fogalmait reprezentálják. Az els&#337;dleges feladat, hogy ezeket a fogalmakat és
                  kapcsolataikat értsük meg, ezért számos részlet még hiányozhat. Egy elemzési
                  osztálydiagram elemei közvetlenül még nem lennének implementálhatók.</p></li><li class="listitem"><p>Tervezés. Mivel a fázis célja az analízis során megismert struktúra technikai
                  megvalósíthatóságának a biztosítása, az elemzési osztályok a tervezés során
                  feltárt további információkkal és implementációs részletekkel b&#337;vülnek. Ezek
                  mellett a modellben megjelennek olyan osztályok is, amelyek nem a szakterület
                  fogalmait modellezik, hanem technikai elemei a megoldásnak (a problématér
                  osztályai mellett megjelennek a megoldási tér osztályai is).</p></li><li class="listitem"><p>Megvalósítás, implementáció. Ezen szinten az osztályok minden olyan részletet
                  tartalmaznak, amelyeknek segítségével egy adott programozási eszköz nyelvi elemei
                  leképezhet&#337;k. Ehhez már ismerni kell a célnyelvet, mert nem minden szabályos UML
                  osztály valósítható meg bármely implementációs környezetben (például másként kell
                  megtervezni egy olyan osztályt, amelyet Java osztályra képezünk le, mint amelyet
                  egy adatbázis táblára).</p></li></ol></div><div class="sect2" title="9.1.1. Az osztály szimbóluma"><div class="titlepage"><div><div><h3 class="title"><a name="d0e3471"></a>9.1.1. Az osztály szimbóluma</h3></div></div></div><p>Az osztály jele
               alapesetben egy függ&#337;legesen három részre osztott téglalap. A legfels&#337; részbe írandó
               az osztály neve, a középs&#337;be az attribútumok, az alsóba az operációk specifikációja.
               A fejlesztés korai fázisaiban még nincs feltétlenül minden rész kitöltve, és a
               kitöltés részletessége is változhat. Az egyetlen kötelez&#337; kellék a megnevezés. Ha
               csak a nevével hivatkozunk egy osztályra, a téglalap felosztása is elmaradhat.</p><p></p><div class="figure"><a name="d0e3477"></a><p class="title"><b>9.1. ábra -  Osztály szimbóluma</b></p><div class="figure-contents"><div align="center"><img src="images/image40.jpg" align="middle" alt="Osztály szimbóluma"></div></div></div><br class="figure-break"><p>Az osztály jelölése további rekeszekkel is b&#337;víthet&#337;, amelyben speciális
               attribútum vagy operáció fajták, esetleg más diagramok, vagy azok elemei tüntethet&#337;k
               fel, ezzel is kifejezve, hogy azok az osztályhoz tartoznak. Alkalmazhatjuk ez a
               lehet&#337;séget arra, hogy például az operációkat meghatározó használati eseteket, vagy
               egyes operációk végrehajtását leíró aktivitás vagy szekvencia diagramot helyezzünk el
               ezekben a rekeszekben.</p><p>Ha túl sok, esetleg a tartalma miatt túl nagy rekeszekkel egészítjük ki az
               osztályt, az a diagramot nehezen áttekinthet&#337;vé teszi, ezért használatában célszer&#369;
               mértéket tartani. Minden vizuális modellez&#337; eszköz lehet&#337;vé teszi az egyes modell
               elemek közötti kapcsolatok létrehozását, az összefüggések feltüntetésére használjuk
               inkább ezt a lehet&#337;séget.</p><div class="sect3" title="9.1.1.1. &nbsp;Attribútumok"><div class="titlepage"><div><div><h4 class="title"><a name="d0e3485"></a>9.1.1.1. &nbsp;Attribútumok</h4></div></div></div><p>Az osztály adat jelleg&#369; tulajdonságainak felsorolása. Az attribútum jelentése
                  az egyes absztrakciós szinteken az alábbiak szerint írható le.</p><div class="orderedlist"><ol class="orderedlist" type="1"><li class="listitem"><p>Analízis: az osztálynak van ilyen elnevezés&#369; adata.</p></li><li class="listitem"><p>Tervezési szint: az osztálynak van adott típusú adata, amelyen
                        meghatározott operációk hajthatók végre (például beállítható,
                        lekérdezhet&#337;).</p></li><li class="listitem"><p>Implementációs szint: az osztály adott típusú, elérési módú adata. Pontos
                        megjelenése attól függ, hogy az osztályt hogyan implementáljuk.
                        Például:</p></li></ol></div><p></p><p>Az attribútum jelölése:</p><p>láthatóság név : típus = alapérték</p><p>Ahol a láthatóságot az alábbi karakterek valamelyike jelzi:</p><p>+ public</p><p># protected</p><p>~ csomagszint&#369;</p><p>- private</p><p>Az attribútum valamennyi tulajdonságát általában csak az implementációs szint&#369;
                  osztálydiagram tartalmazza.</p></div><div class="sect3" title="9.1.1.2. &nbsp;Operációk"><div class="titlepage"><div><div><h4 class="title"><a name="d0e3517"></a>9.1.1.2. &nbsp;Operációk</h4></div></div></div><p>Az osztály példányain végezhet&#337; m&#369;veletek felsorolása. Az operáció jelentése az
                  egyes absztrakciós szinteken az alábbiak szerint írható le.</p><div class="orderedlist"><ol class="orderedlist" type="1"><li class="listitem"><p>Analízis: az osztály objektumainak egy lényeges viselkedési eleme.</p></li><li class="listitem"><p>Tervezési szint: az osztály esetén annak publikus módszerei, adatbázis
                        tábla esetén a legfontosabb lekérdezések</p></li><li class="listitem"><p>Implementációs szint: az osztály adott szignatúrájú és elérési módú
                        metódusa. Pontos megjelenése attól függ, hogy az osztályt hogyan
                        implementáljuk.</p></li></ol></div><p>Az operáció jelölése:</p><p>láthatóság név(param) : típus{comment}</p><p></p></div></div><div class="sect2" title="9.1.2. Az objektum szimbóluma"><div class="titlepage"><div><div><h3 class="title"><a name="d0e3537"></a>9.1.2. Az objektum szimbóluma</h3></div></div></div><p>Bizonyos esetekben szükséges lehet adott osztály objektumának vagy objektumainak
               és a közöttük lev&#337; kapcsolatoknak az ábrázolására is. Az objektum jele maximum két
               részre osztott téglalap (hiszen operációkat nem kell tudni feltüntetni). </p><p>Egy konkrét objektum jelölése:</p><div class="figure"><a name="d0e3544"></a><p class="title"><b>9.2. ábra - Objektum jelölése</b></p><div class="figure-contents"><div align="center"><img src="images/image41.jpg" align="middle" alt="Objektum jelölése"></div></div></div><br class="figure-break"><p></p><p>Egy osztály tetsz&#337;leges objektuma:</p><div class="figure"><a name="d0e3551"></a><p class="title"><b>9.3. ábra - Egy osztály tetsz&#337;leges objektuma</b></p><div class="figure-contents"><div align="center"><img src="images/image42.jpg" align="middle" alt="Egy osztály tetsz&#337;leges objektuma"></div></div></div><br class="figure-break"><p></p><p>Megadhatók konkrét attribútum értékek is:</p><div class="figure"><a name="d0e3558"></a><p class="title"><b>9.4. ábra - Objektum adott attribútum értékekkel</b></p><div class="figure-contents"><div align="center"><img src="images/image43.jpg" align="middle" alt="Objektum adott attribútum értékekkel"></div></div></div><br class="figure-break"><p>Figyelem: az aláhúzás az objektum és osztály névnél, és a kett&#337;spont az osztály
               neve el&#337;tt a jelölés része!</p><p>Ez az objektum jelölés az UML nyelven belül egységes, tehát minden olyan diagram
               esetén, amelyeknek van objektum eleme, szintén ezt kell alkalmazni.</p></div><div class="sect2" title="9.1.3. Osztályok közötti kapcsolatok"><div class="titlepage"><div><div><h3 class="title"><a name="d0e3566"></a>9.1.3. Osztályok közötti kapcsolatok</h3></div></div></div><p>Az osztály diagramban jelölhetjük az osztályok közötti kapcsolatokat. A
               kapcsolatokhoz számos jellemz&#337; kapcsolható.</p><p>Az általános kapcsolat jele az osztályok között rajzolt egyszer&#369; vonal, ezt
               asszociációnak nevezzük. Jelentése: &#8222;valamilyen kapcsolat van a két osztály
               között&#8221;.</p><p>Az UML néhány speciális kapcsolat fajtát is nevesít, amelyeknek specifikált
               jelentése van, és egyedi jelölés tartozik hozzá.</p><div class="sect3" title="9.1.3.1. Asszociáció"><div class="titlepage"><div><div><h4 class="title"><a name="d0e3575"></a>9.1.3.1. Asszociáció</h4></div></div></div><p>Az asszociáció jele az egyszer&#369; vonal. Az asszociációhoz számos tulajdonság
                  kapcsolható. Minden asszociációnak (mint modell elemnek) van elnevezése. Szokás
                  szerint ezt a vonal közepénél a vonal alá írjuk. Az asszociációt jelz&#337; vonalak
                  végére, a vonal fölé írható az, hogy az adott osztály a kapcsolatban milyen
                  szerepkörben vesz részt. A szerepkör név elhagyható, ha a kapcsolat nevéb&#337;l
                  egyértelm&#369;en következik. Az asszociáció iránya is jelölhet&#337; a vonal végére
                  helyezett nyílvéggel (&#8222;navigálhatóság&#8221;). Ha nincs a vonalon nyílhegy, az kétirányú
                  kapcsolatot jelent. A nyíl (vagy annak hiánya) azt jelenti, hogy a másik oldalon
                  álló osztály ismeri, használhatja az osztályt.</p><p>A kapcsolatok további lehetséges jellemz&#337;i:</p><div class="orderedlist"><ol class="orderedlist" type="1"><li class="listitem"><p>A szerepkörök számossága. A számosságot ugyanúgy jelöljük, mint a
                        használati diagram esetén.</p></li><li class="listitem"><p>Az asszociáció min&#337;sít&#337;je is jelölhet&#337;.</p></li><li class="listitem"><p>Az asszociációhoz a tulajdonságait leíró osztály is rendelhet&#337;.</p></li></ol></div><p>Egy egyszer&#369; példa:</p><div class="figure"><a name="d0e3594"></a><p class="title"><b>9.5. ábra - Asszociáció és alap tulajdonságai</b></p><div class="figure-contents"><div align="center"><img src="images/image44.jpg" align="middle" alt="Asszociáció és alap tulajdonságai"></div></div></div><br class="figure-break"><p>A fenti ábra azt fejezi ki, hogy a Cég és a Személy osztály között &#8222;Alkalmazás&#8221;
                  kapcsolat van. A kapcsolatban a Cég szerepköre az alkalmazó, a Személyé az
                  alkalmazott. (Ebben az esetben a szerepkör nevek értelemszer&#369;ek, tehát elhagyhatók
                  lennének, csak a jelölésrendszer szemléltetése miatt tüntettük fel.)</p><p>Az alkalmazó szerepkör számossága 0..1, ami azt jelenti, hogy egy Személynek 0
                  vagy 1 alkalmazója lehet. A másik oldali számosság szerint egy Cégnek legalább
                  egy, de egyébként tetsz&#337;leges számú alkalmazottja lehet. A kapcsolat kétirányú,
                  hiszen a Cégnek és az alkalmazott Személynek kölcsönösen ismerniük kell
                  egymást.</p><p>Két osztály közötti asszociációhoz tartozhat több szerepkör is. Ilyenkor minden
                  szerephez egy vonal tarozik, így az egyes szerepkörök és azok számossága
                  elkülöníthet&#337; módon jelölhet&#337;. Példa:</p><p></p><div class="figure"><a name="d0e3605"></a><p class="title"><b>9.6. ábra - Több szerepkör jelölése</b></p><div class="figure-contents"><div align="center"><img src="images/image45.jpg" align="middle" alt="Több szerepkör jelölése"></div></div></div><br class="figure-break"><p>A fenti ábra azt rögzíti, hogy hallgató és tárgy között kétféle kapcsolat
                  lehet. Felvehet egy tárgyat, amit hallgat, de dolgozhat egy tanszéken
                  demonstrátorként is, így egy másik tárgynak lehet gyakorlatvezet&#337;je.</p><p>Ez az osztálydiagram egyben példa arra is, hogy egy diagram nem feltétlenül tud
                  kifejezni minden szükséges információt. A fenti diagram például nem tartalmazza
                  azt a nyilvánvaló korlátozást, hogy egy hallgató nem lehet egyszerre egy tárgynak
                  a regisztrált hallgatója, ugyanakkor demonstrátorként gyakorlatvezet&#337;je. Ezt az a
                  korlátozást csak UML-en kívüli eszközökkel tudjuk kifejezni.</p><p>El&#337;írható, hogy egy adott szerepkörben az objektumoknak kötött sorrendben kell
                  részt venniük. A sorrendiség az {ordered} megszorítással írható el&#337;. Példa:</p><p></p><div class="figure"><a name="d0e3616"></a><p class="title"><b>9.7. ábra - Sorrendiségi szerepkör jelölése</b></p><div class="figure-contents"><div align="center"><img src="images/image46.jpg" align="middle" alt="Sorrendiségi szerepkör jelölése"></div></div></div><br class="figure-break"><p></p><p>Ha ki akarjuk hangsúlyozni, hogy a kapcsolat valamelyik irányban nem
                  navigálható (azaz azt az osztályt a másik nem láthatja), a vonal nem látható
                  osztály fel&#337;li végére egy x jelet teszünk.</p><p></p><div class="figure"><a name="d0e3624"></a><p class="title"><b>9.8. ábra - Nem navigálgató asszociáció</b></p><div class="figure-contents"><div align="center"><img src="images/image47.jpg" align="middle" alt="Nem navigálgató asszociáció"></div></div></div><br class="figure-break"><p>A fenti ábra azt fejezi ki, hogy a jelszóból mindig képezhet&#337; a tárolt jelszó,
                  de a tárolt alapból nem állítható vissza az eredeti jelszó.</p><p>A többes szerepkör esetén megadható egy min&#337;sít&#337;, ami a számosság csökkentésére
                  alkalmas adat. Ha az adat egyedivé teszi a kiválasztást, a számosság egyre
                  csökkenhet.</p><p>Jelölése:</p><div class="figure"><a name="d0e3634"></a><p class="title"><b>9.9. ábra - Szerepkör min&#337;sít&#337;je</b></p><div class="figure-contents"><div align="center"><img src="images/image48.jpg" align="middle" alt="Szerepkör min&#337;sít&#337;je"></div></div></div><br class="figure-break"><p>Ebben a példában a min&#337;sít&#337; egyértelm&#369;en meghatároz egy tárgyat.</p><p>A kapcsolat lehet elég összetett ahhoz, hogy önálló adatokkal és funkciókkal
                  rendelkezhet. Ebben az esetben a kapcsolathoz egy, a kapcsolatot kezel&#337; osztály
                  rendelhetünk. Ebben az osztályban foglalhatjuk össze azokat az adatokat és
                  viselkedésformákat, amelyek magára a kapcsolatra jellemz&#337;k. Az ilyen osztályt az
                  asszociációt jelz&#337; vonalhoz szaggatott vonallal kapcsoljuk.</p><p>Példa:</p><div class="figure"><a name="d0e3644"></a><p class="title"><b>9.10. ábra - Asszociációs osztály</b></p><div class="figure-contents"><div align="center"><img src="images/image49.jpg" align="middle" alt="Asszociációs osztály"></div></div></div><br class="figure-break"><p>Az eddigi példákban az asszociáció mindig két osztályt kötött össze (bináris
                  asszociációk). Vannak azonban olyan esetek, amikor három osztály vesz részt egy
                  kapcsolatban egyenrangú félként (ternáris asszociáció). Jelölése:</p><p></p><div class="figure"><a name="d0e3651"></a><p class="title"><b>9.11. ábra - Ternáris asszociáció</b></p><div class="figure-contents"><div align="center"><img src="images/image50.jpg" align="middle" alt="Ternáris asszociáció"></div></div></div><br class="figure-break"><p>Az ilyen asszociációk nehezen implementálhatók, ezért els&#337;sorban elemzési
                  osztálydiagramokban fordulnak el&#337;. Legkés&#337;bb a megvalósítási szint&#369; diagram
                  készítésekor ezeket át kell alakítani implementálható formára.</p></div><div class="sect3" title="9.1.3.2. Általánosítás"><div class="titlepage"><div><div><h4 class="title"><a name="d0e3657"></a>9.1.3.2. Általánosítás</h4></div></div></div><p>A programozási nyelvekb&#337;l is ismert örökl&#337;dési mechanizmus, amelyet az UML
                  általánosításként ismer. Jele egy kitöltetlen, zárt nyílvég&#369; nyíl (amint azt már a
                  használati esetek esetén is alkalmaztuk), amely a speciálisabb (leszármazott)
                  elemt&#337;l az általánosabb (&#337;s) osztály felé mutat. Egy &#337;snek tetsz&#337;leges számú
                  leszármazottja lehet, és egy osztály tetsz&#337;leges számú &#337;s leszármazottja lehet
                  (többszörös örökl&#337;dés). (Az osztályok közötti többszörös örökl&#337;dést nem minden
                  programozási nyelv támogatja.)</p><p>Jele:</p><p></p><div class="figure"><a name="d0e3665"></a><p class="title"><b>9.12. ábra - Általánosítás jelölése</b></p><div class="figure-contents"><div align="center"><img src="images/image51.jpg" align="middle" alt="Általánosítás jelölése"></div></div></div><br class="figure-break"><p></p></div><div class="sect3" title="9.1.3.3. Tartalmazás"><div class="titlepage"><div><div><h4 class="title"><a name="d0e3670"></a>9.1.3.3. Tartalmazás</h4></div></div></div><p>A tartalmazásnak (egész-rész viszonynak) két alapvet&#337; formáját
                  különböztethetjük meg:</p><div class="orderedlist"><ol class="orderedlist" type="1"><li class="listitem"><p>kompozíció: a tartalmazott önmagában nem létezhet, csak valaminek a
                        részeként,</p></li><li class="listitem"><p>aggregáció: a rész hozzátartozik valamihez (esetleg csak id&#337;legesen), de
                        önállóan is létez&#337; entitás.</p></li></ol></div><p>A kétféle viszony nem mindig könnyen különböztethet&#337; meg egymástól. Az alábbi
                  néhány szempont segíthet ebben.</p><p>Kompozíció. Példa: tartalmazó - képerny&#337; ablak, rész - gördít&#337; sáv.</p><div class="orderedlist"><ol class="orderedlist" type="1"><li class="listitem"><p>A rész soha nem jöhet létre a tartalmazó el&#337;tt, és biztosan megsz&#369;nik a
                        tartalmazóval együtt. A tartalmazó életciklusán belül létrejöhet és meg is
                        sz&#369;nhet.</p></li><li class="listitem"><p>A kompozíciós egység soha nem lehet egy id&#337;ben két tartalmazó
                        része.</p></li></ol></div><p>Aggregáció. Példa: Egy autó motorja és kerekei. Ezek alkatrészként önállóan is
                  léteznek (cserélhet&#337;k, megvásárolhatók).</p><div class="orderedlist"><ol class="orderedlist" type="1"><li class="listitem"><p>A rész el&#337;bb is létrejöhet, mint a tartalmazó, és életciklusa során
                        válhat részévé a tartalmazónak, de el is válthat attól. (Pl. téli-nyári
                        gumicsere). A résznek legkés&#337;bb a tartalmazottá válás pillanatában kell
                        létrejönnie, és nem sz&#369;nhet meg addig, amíg tartalmazottként funkcionál. A
                        tartalmazó megsz&#369;nése nem jelenti egyben a tartalmazott megsz&#369;nését
                        is.</p></li><li class="listitem"><p>Az aggregációs egység egyszerre több tartalmazónak is lehet része. (Az
                        autós példa erre éppen nem jó minta, de ha mondjuk egy céget az
                        alkalmazottak összességeként modellezzük, akkor egy személy egy szerre több
                        cégnek is lehet része.)</p></li></ol></div><p>A kompozíciót a tartalmazó fel&#337;li végén fekete rombusszal végz&#337;d&#337; vonal jelöli. </p><p></p><div class="figure"><a name="d0e3705"></a><p class="title"><b>9.13. ábra - Kompozíció jelölése</b></p><div class="figure-contents"><div align="center"><img src="images/image52.jpg" align="middle" alt="Kompozíció jelölése"></div></div></div><br class="figure-break"><p>A fenti ábra azt fejezi ki, hogy egy képerny&#337; ablaknak része pontosan egy
                  címsor, és része lehet (lásd a 0..1 számosságot) a gördít&#337; sáv. A gördít&#337; sáv az
                  ablak életciklusa alatt számtalanszor létrejöhet és megsz&#369;nhet, ahogyan azt a
                  valóságban is tapasztaljuk.</p><p></p><p>Az aggregációt a fentihez hasonlóan, de kitöltés nélküli rombusszal
                  jelöljük.</p><p></p><div class="figure"><a name="d0e3715"></a><p class="title"><b>9.14. ábra -  Aggregáció jelölése</b></p><div class="figure-contents"><div align="center"><img src="images/image53.jpg" align="middle" alt="Aggregáció jelölése"></div></div></div><br class="figure-break"><p></p></div></div><div class="sect2" title="9.1.4. &nbsp;Parametrizált osztály"><div class="titlepage"><div><div><h3 class="title"><a name="d0e3720"></a>9.1.4. &nbsp;Parametrizált osztály</h3></div></div></div><p>Másik magyar elnevezése: sablon osztály.</p><p>Számos programozási nyelv támogatja a polimorfizmusnak az a módját, amikor egy
               osztálydefiníció típus (és esetlen érték) paramétereket tartalmazhat. Az ilyen
               osztályból nem lehet példányosítani, hanem a paraméterek megadásával konkrét
               osztálydefiníciókat hozhatunk létre (ez a konkretizálás vagy realizáció m&#369;velete). A
               parametrizált osztály tehát osztály létrehozására szolgáló sablon.</p><p>A parametrizált osztály UML jelölése az osztály téglalapját kiegészíti egy
               szaggatott vonallal rajzolt téglalappal a paraméterek jelölésére. A konkretizálást a
               sablon osztály felé mutató szaggatott vonallal rajzolt nyíl jelöli. A nyilat a
               «realize» sztereotípia min&#337;síti. A konkretizáláshoz használt paramétereket a «bind»
               sztereotípiával adhatjuk meg.</p><p></p><p>Példa:</p><div class="figure"><a name="d0e3732"></a><p class="title"><b>9.15. ábra - Parametrizált osztály és konkretizálása</b></p><div class="figure-contents"><div align="center"><img src="images/image54.jpg" align="middle" alt="Parametrizált osztály és konkretizálása"></div></div></div><br class="figure-break"><p>A fenti ábrán a Lista sablonosztály paramétere a Tombelem típus, és az n egész
               szám. A típus helyére Telefonszam típust helyettesítve a Telefonkönyv osztályt,
               Hallgató típust helyettesítve a kurzusnévsor osztályt kapjuk.</p><p>A parametrizált osztály els&#337;sorban a tervezési és a megvalósítási modellben
               alkalmazható.</p></div><div class="sect2" title="9.1.5. Absztakt osztály"><div class="titlepage"><div><div><h3 class="title"><a name="d0e3740"></a>9.1.5. Absztakt osztály</h3></div></div></div><p>Az absztrakt osztály olyan osztály, amely tartalmaz olyan operációkat, amelyeket
               specifikálunk, de nem definiáljuk a megvalósítás módját. Ezért az ilyen osztály nem
               példányosítható, de lehet &#337;s osztály. A leszármazott osztály fogja a hiányzó operáció
               definíciókat meghatározni.</p><p>Az absztrakt osztály nevét d&#337;lt szedéssel írjuk, vagy fölé az «abstract»
               sztereotípiát írjuk.</p><p>A hiányzó definíciójú (tehát szintén absztrakt) operációkat is d&#337;lt bet&#369;s
               szedéssel különböztetjük meg a definiáltaktól.</p><p>Példa:</p><div class="figure"><a name="d0e3751"></a><p class="title"><b>9.16. ábra -  Absztrakt osztály és leszármazottai</b></p><div class="figure-contents"><div align="center"><img src="images/image55.jpg" align="middle" alt="Absztrakt osztály és leszármazottai"></div></div></div><br class="figure-break"><p>A fenti ábrán a Sikidom absztrakt osztály, mert bár tudjuk, hogy van kerülete és
               területe, de nem tudjuk megmondani, hogy azt általánosságban hogyan tudjuk
               kiszámítani. Ezért a két operáció is absztrakt. A leszármazottak konkrét síkidomok, a
               megfelel&#337; adatokkal, így a kerület és terület számító operációknak konkrét definíciót
               tudnak adni.</p><p>Az absztrakt osztály a tervezési és az implementációs modellben
               alkalmazható.</p></div><div class="sect2" title="9.1.6. &nbsp;Interfész"><div class="titlepage"><div><div><h3 class="title"><a name="d0e3759"></a>9.1.6. &nbsp;Interfész</h3></div></div></div><p>Az interfész hasonlít az absztrakt osztályokhoz, de nem tartalmazhat
               attribútumokat, s&#337;t konkrét operációkat (m&#369;veleteket) sem, csak viselkedés mintákat
               (absztrakt operációkat). Ilyen elemre az analízis modell során nincs szükségünk, mert
               jellegzetesen technikai tulajdonságokat írhatunk le segítségükkel.</p><p>Az interfész által el&#337;írt viselkedésmintákat az adott interfészt megvalósító
               (realizáló) osztály definiálja. Ennek az osztálynak az interfész által el&#337;írt
               valamennyi operációt definiálnia kell.</p><p>Más osztályok használhatják az adott interfészt, ami a használó és a megvalósító
               osztály közötti közvetett kapcsolatot jelent.</p><p>Interfészek között jelölhet&#337; az általánosítás kapcsolat ugyanolyan szabályokkal,
               mint az osztályok között.</p><p>Az interfészt ugyanolyan téglalappal jelöljük, mint az osztályt, csak a neve felé
               az «interface» sztereotípiát írjuk.</p><p>További jelöléseket láthatunk az alábbi ábrán:</p><p></p><div class="figure"><a name="d0e3775"></a><p class="title"><b>9.17. ábra - Interfész, interfészek közötti örökl&#337;dés, interfészt implementáló és
               használó osztály jelölése</b></p><div class="figure-contents"><div align="center"><img src="images/image56.jpg" align="middle" alt="Interfész, interfészek közötti örökl&#337;dés, interfészt implementáló és használó osztály jelölése"></div></div></div><br class="figure-break"><p>A fenti ábrán az A interfészt a B osztály implementálja, a C osztály pedig
               használja. Az A interfész az A1 leszármazottja.</p><p>Egy osztály tetsz&#337;leges számú interfészt implementálhat egy id&#337;ben. Ilyenkor
               minden interfész által el&#337;írt operációt meg kell valósítania.</p><p>Egy osztály lehet egyszerre leszármazottja tetsz&#337;leges számú osztálynak, és
               implementátora tetsz&#337;leges számú interfésznek.</p><p>Az interfész a tervezési és a megvalósítási modellben alkalmazható.</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch08s06.html">El&#337;z&#337;</a>&nbsp;</td><td width="20%" align="center">&nbsp;</td><td width="40%" align="right">&nbsp;<a accesskey="n" href="ch09s02.html">Következ&#337;</a></td></tr><tr><td width="40%" align="left" valign="top">8.6. 
            
            Ellen&#337;rz&#337; kérdések&nbsp;</td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top">&nbsp;9.2. 
            
            A csomag diagram</td></tr></table></div></body>
<!-- Mirrored from gyires.inf.unideb.hu/KMITT/c02/ch09.html by HTTrack Website Copier/3.x [XR&CO'2014], Fri, 27 Jan 2023 20:33:55 GMT -->
</html>